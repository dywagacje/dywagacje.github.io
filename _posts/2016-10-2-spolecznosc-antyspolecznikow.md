---
layout: post
title: Społeczność antyspołeczników
description:  Dzień pod znakiem złego humoru.
headline: Społeczność antyspołeczników
modified: 
tags: [społeczeństwo, dywagacje, introwertyzm]
author: pyl
comments: true
mathjax:
---

<center>
![Kotek.](http://dywagacje-spoleczne.pl/images/cat.jpg)
</center>

Najgorszym momentem dla każdego introwertyka, pół-introwertyka czy po prostu osoby nie darzącej reszty społeczeństwa pozytywnymi odczuciami jest dzień pod znakiem złego humoru. Taki, w którym zostajemy zmuszeni do opuszczenia bezpiecznych fortec, niczym Sansa ukochanego Winterfell będąc małżonką Ramsaya. Kto zna, ten wie że musi być to naprawdę poważny powód by wyjść na zewnątrz (tym trafnym stwierdzeniem zapewniam sobie neutralność pochodzenia, nie wychodząc ani na pole ani na dwór. Jakkolwiek każde brzmi głupawo, spór trwa a internetowi tubylcy zadziwiają interpretacjami tych oto stwierdzeń) gdyż albowiem, ponieważ jest to po prostu udręka. Nagle wszystkie jednostki przemieszczające się chodnikami czy uliczkami stają się jak metal który wytworzony w tobie magnes negatywnego nastawienia przyciąga sprawiając, że zaczynają  się o Ciebie obijać. Pojawiają się w najmniej oczekiwanym momencie a kolizja jest już nieuchronnym następstwem waszego spotkania (a może by tak sprawić sobie transparent z napisem: "PRZECHODNIU, PAMIĘTAJ! Zły dotyk boli całe życie..”?). Kolejną przykrą sprawą staje się postój w kolejce gdy za naszymi plecami pojawia się TA jednostka. Sapiące monstrum, które swój wywietrznik posiada idealnie na poziomie Twojego karku a znajduje się on zaledwie kilka centymetrów od Ciebie. Nie wiedzieć czemu osoba ta myśli, że jeśli niemal na Ciebie wejdzie to kolejka pójdzie szybciej. O nie nie.. w logice takiej osoby pójdzie znacznie wolniej gdy posiadając charakterek wrednawy jak mój przestaniesz posuwać się naprzód tworząc tym samym coraz większą przestrzeń przed sobą, którą dziwnym trafem będziesz przechodził w zawrotnym dla ślimaka tempie. Miałem kiedyś ślimaka, ochrzciłem go nawet mianem przyjaciela ślimaka. Można powiedzieć, że rozumieliśmy się bez słów, jednak jaka to dla niego musiała być parszywa przyjaźń albowiem wiedziony chwilową potrzebą towarzystwa, które nie zarzuci mnie problemami swojego życia i kolejnego nieudanego związku postanowiłem nawiązać z nim bliższą relację i wziąłem go na rękę. Powiesz "co w tym strasznego, robiłem gorsze rzeczy" a jednak.. dla osób walczących z żarłocznym ślimakiem nie obcym jest fakt, że skutecznie można zwalczyć je solą. Tak jest, solą. Jeśli jednak dalej ktoś nie rozumie to wyjaśnię, iż nasze ciało a szczególnie ręce często pokrywa sól więc gdy ten biedny ślimak próbował spieprzyć ze śmiertelnej pułapki ja zwierzałem mu się z problemów mojej introwertycznej duszy. Dowiedziałem się o tym po fakcie i do dzisiaj zastanawiam się jak toksyczna okazała się dla niego ta nasza przyjaźń.

Wracając do tematu, kolejnym piekielnym wynalazkiem, który niekiedy staje się niezbędnym elementem naszego codziennego życia a jakże frustrującym i wpędzającym w najczarniejsze rozmyślania jest ukochana przez wszystkich komunikacja miejska. Była kiedyś taka reklama w której zepsuty autobus mimo prób powrotu na łono społeczeństwa zostaje przeznaczony do kasacji, smutny jedzie taśmą jednak tuż przed aktem zniszczenia autobusu tajemniczy motylek wyłącza maszynę. Uśmiechnięty autobus patrzy na odlatującego wybawiciela i nagle pojawia się Pani, która z perfidnym uśmiechem ponownie uruchamia maszynę a autobus momentalnie zostaje zgnieciony. Pierwszy raz jak to zobaczyłem byłem w szoku, chyba nikt nie spodziewał się takiego zakończenia. Moja interpretacja jest taka: tym motylkiem jest kierowca, który nie widzi powodu dla którego podejrzanie rzężący autobus nie nadaje się do dalszej jazdy a ta Pani jest metaforą entuzjasty spokoju, który widząc poranny ścisk w oraz przed pojazdem komunikacji społecznej zostaje momentalnie zwolennikiem zdrowego trybu życia i postanawia iść pieszo. Jeśli ktoś woli czarniejsze rozmyślania to Pani może być introwertykiem który w głowie obmyśla plan zagłady użytkowników autobusu na 100 sposobów. Według preferencji.

Niekiedy zastanawiam się jak wyglądałoby idealne miejsce dla osoby opisanej w powyższym tekście. Utopia samotnika. Jednakże jak wyobrazić sobie życie pozbawione drobnych przyjemności gdy jesteś na takim poziomie zaawansowania, że umarłbyś po kolejnej porcji makaronu, parówek, jajecznicy czy mrożonek. Jeśli jednak jest na odwrót i życiową zaradnością przewyższasz niejednego studenta to wiedz, że gdzieś tam czekają jednostki, które z chęcią przyjmą Twoje rady albo posiłek, który ma jakieś wartości odżywcze.
