---
layout: post
title: Dywagacje Społeczne
description:  Na początku powstał świat...
headline: Dywagacje Społeczne
modified: 2016-09-27
tags: [społeczeństwo, dywagacje]
author: pyl
comments: true
mathjax: true
---

Na początku powstał świat a wraz z nim pierwsi ludzie, umieszczeni w bezproblemowej krainie nazwanej potocznie „Eden”. Każdy kto w swoim życiu doświadczył lekcji religii, etyki czy chociażby polskiego wie co wydarzyło się dalej – typowa pożądliwa kobieta zmusiła swojego uległego kobiecej determinacji mężczyznę do głupoty zmieniającej los świata. Kobiecy kaprys, ot co. Kto obcował z płcią piękną wie, że błędem byłoby odmówić, zwłaszcza w sytuacji gdy jest to jedyna kobieta na planecie. Któżby oparł się prośbie wybranki serca nie mając w perspektywie nikogo innego? Proszę państwa, są przecież pewne priorytety.

Bohaterski Adam zjada podane mu przez Ewę jabłko, które zapewne ze strachu jaki ogarnął pierwszego mężczyznę, staje w gardle i postanawia zostać tam już na zawsze. Tutaj następuje punkt kulminacyjny albowiem decyzją Sądu Najwyższego para zostaje wygnana ze swojej cudownej przystani. Czytając opis tworzenia świata wyobrażamy sobie krainę, „naturalnym mlekiem i miodem płynącą”. Bóg postanawia być jednak okrutniejszy i zbłąkani pionierzy znajdują się na pustyni. Mają do dyspozycji cały świat a mimo to zostają właśnie tam. Można i tak. Jednak nie do tego zmierzam.. albowiem co stało się z człowiekiem po wygnaniu: uległ rozwojowi, zaczął grzeszyć i w końcu się ubrał. Otrzymał charakter, jedną z trzech podstawowych rzeczy, które powiedzą całą prawdę o napotkanej istocie. Imię nie jest ważne, ono jest jak etykietka dzięki której łatwiej zapamiętać która z osób w pracy czy na sali to Ty. Charakter sprawia w jaki sposób zostaniesz odebrany już na pierwszy rzut oka.

Jednakże powracając do tematu kobiety. Powszechnie wiadomym stał się fakt, że tego kto stara się je zrozumieć z góry można nazwać szaleńcem bądź utopistą. Kobieta jest zjawiskiem specyficznym gdyż o ile z rozgryzieniem mężczyzny zazwyczaj nie mają najmniejszego problemu to same plączą swoje zachowania w najróżniejsze sposoby by nie dane było nikomu przejrzeć ich zamiarów. Z własnych doświadczeń a także obserwacji mogę stwierdzić, że niekiedy z sekundy na sekundę kobieta potrafi się diametralnie przeobrazić, rzecz jasna na korzyść sytuacji w jakiej się znajduje. Niejeden z nas spotkał się na pewno z „podwójnym wcieleniem”. Często idąc załatwić urzędową sprawę, przedłużyć umowę telefoniczną, zarejestrować do lekarza czy po prostu kupić coś w sklepie, spotykamy się z olbrzymią nieuprzejmością ze strony przeciwnej. Po części zgadzam się ze stwierdzeniem, że na „chamstwo powinno odpowiadać się chamstwem” jednak mówię tu o pełnej kulturze z naszej strony – w wielu przypadkach także z brakiem doświadczenia i niemą prośbą wyrozumiałości. Zostajesz zatem zbesztany z góry do dołu, często nawet nie wiedząc czemu. Dodatkowo nie załatwiasz tego po co właściwie przyszedłeś. Kilka dni później znowu dane jest Ci spotkać jednostkę przez którą Twój humor do końca feralnego popołudnia był w stanie poważnego naruszenia. Tym razem to ona przychodzi do Ciebie. Wisienką na torcie staje się moment w którym okazuje się, że przykładowo nie dotrzymała jakiegoś terminu co grozi konsekwencjami. Jeśli Cię rozpozna następuje chwila konsternacji, szybko jednak zastąpiona niewinnym wyrazem twarzy i myślą „oby nie pamiętał”. Jeśli jednak jest na odwrót i tak będzie się do Ciebie łasić i przymilnie uśmiechać gdyż jej los chwilowo spoczywa w Twoich rękach. Nie łudź się, kiedy tylko przekroczy próg zostaniesz zbluzgany pod nosem. Jak to mówią „natury nie przeskoczysz”.

Ktoś powiedziałby mi, że człowiek jest tylko człowiekiem. To jak powiedzieć, że wirus jest tylko wirusem i ma prawo powodować choroby. Posługując się jakże barwną metaforą ujmę to tak: zwalczając wirusy udowadniamy iż zachowania ludzkie także można zwalczyć – zarówno te dobre jak i złe.

