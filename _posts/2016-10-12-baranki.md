---
layout: post
title: Baranki wyklęte
description:  Uwaga, przed przeczytaniem lub skomentowaniem skonsultuj się z lekarzem lub farmaceutą gdyż każdy post niewłaściwie odczytany może szkodzić Twojemu życiu lub zdrowiu.
headline: Baranki wyklęte
modified: 
tags: [społeczeństwo, dywagacje, praca]
author: pyl
comments: true
mathjax:
---

<center>
<img src="http://dywagacje-spoleczne.pl/images/an-affair-to-remember.jpg"/>
</center>

Przychodzi taki dzień w którym zdajesz sobie sprawę jak bardzo nieporadny życiowo jesteś. Postanawiasz coś ze sobą zrobić ale mimo solennych obietnic pod prysznicem - gdzie rzecz jasna najlepiej się myśli a skrywane w podświadomości genialne pomysły nagle wypływają na wierzch (i bądź tu osobą ze słabą pamięcią), guzik z tego wychodzi. Gdyby chociaż guzik z tego wyszedł można byłoby się jeszcze w pewnym stopniu cieszyć a tak, no cóż.. Zawsze zazdrościłem ludziom, którzy łatwo nawiązywali kontakty międzyludzkie ale z drugiej strony dobrze było mi samemu. To taka specyficzna zależność, że chciałbyś dopuścić do siebie człowieka ale mówiąc brzydko a nawet trochę przesadnie „nudzi” Ci się on. Coraz bardziej się odsuwasz chociaż wasza znajomość przeżywa dopiero swój rozkwit. Jednakże mam na to genialną radę. Wystarczy pójść do pracy i mimowolnie skazany zostajesz na towarzystwo ludzkie. To mniej lub bardziej natrętne ale zawsze. Łapki w dół pracownicy zakładów pogrzebowych, chyba że pracujesz jako rekwizyt i 8 godzin leżysz w trumnie. Na wystawie. Idealne miejsce dla osób, którym zawsze brakuje snu i pomysłu na siebie.

Jako persona pracująca w budynku o dość sporym natężeniu społecznym pozyskałem już pewne doświadczenie pod względem współpracowników jak i jednostek przychodzących. Nowa praca, energia do działania i masa pomysłów, które Twoim zdaniem poprawią funkcjonowanie działalności- taki był mój pakiet na start. Mija pierwszy dzień, drugi a Tobie coś tam udaje się zasugerować, coś tam zostaje podchwycone więc pełen euforii realizujesz jeden ze swoich pierwszych, autorskich projektów. Wkładasz w niego wszystkie swoje umiejętności, strasz się by był dopracowany w najdrobniejszym szczególe a dopieszczając dzieło już wyobrażasz sobie wieniec laurowy, który zostanie złożony na Twojej głowie. Rzecz jasna nie uważam, że każde nasze starania powinien ktoś zauważyć, docenić, pochwalić bo wszakże to nasz obowiązek ale rzeczą powszechnie wiadomą jest to, że nie ma lepszego motoru napędzającego do dalszej pracy niż ustna pochwała (no może poza gotówką).

<img style="float: left; margin: 15px 15px 15px 15px;" src="http://dywagacje-spoleczne.pl/images/asuka.jpg" width="260px"/> Pełen radosnego oczekiwania wieńczysz swe dzieło składając je na łono społeczeństwa by podziwiać efekty. Efekty efektami ale na tym etapie pojawia się jednostka, której życiowym założeniem jest negowanie wszystkiego i wszystkich. W głębokim poważaniu ma wysiłek jaki w to włożyłeś oraz Twój młodzieńczy zapał więc po mistrzowsku potrafi zniszczyć dobry humor oraz wiarę w powodzenie projektu. Natomiast w sytuacji gdy Twoja inicjatywa odniesie sukces, nie raz obiją Ci się o uszy informacje na temat waszej współpracy. Śmiało można powiedzieć, że w takich przypadkach istnieją dwa typy które w odpowiedzi na pytanie o inicjatora odpowiedzą: „no to taki nasz wspólny pomysł, który polega na..” albo „no to nasz tutaj kolega wymyślił to on Państwu wyjaśni na czym to polega, chodź chodź Kubuś nie wstydź się..”. Całkowicie pomijam tu kwestie osób, które gdzieś tam w cieniu robią swoje i nie tylko, bo jak wiadomo najlepsza praca to taka gdzie jej nie ma albo gdzie jakiś baranek na początku swojej kariery lub z czystej przyzwoitości zrobi wszystko za Ciebie. Baranki łączmy się. Ostatnio jest moda na czarny i protesty. Może by tak zrobić protest czarnych baranków?

Do następnego i nie dajcie się zamuczeć, wasz (jak na razie) niezawodny Pył.

<br>
<center>
<img src="http://dywagacje-spoleczne.pl/images/frey-laurie.jpg" width="600px"/>
</center>
